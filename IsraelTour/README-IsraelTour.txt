חברת הטיולים "ישראל-תור" החליטה למחשב את נתוני הטיולים שלה במהלך השנה.
לצורך כך נגדיר בשלב ראשון את המחלקה Date שתייצג תאריך. 

1. המחלקה Date מייצגת תאריך. למחלקה הוגדרו שני בנאים:
• האחד - בנאי המקבל שלושה פרמטרים (יום, חודש ושנה) של התאריך.
• השני - בנאי העתקה המקבל תאריך אחר, ומעתיק את ערכיו.
בנוסף הוגדרו במחלקה השיטות הציבוריות:
• פעולות האחזור:
GetDay(), GetMonth(), GetYear().
• הפעולות הקובעות:
SetDay(int day), SetMonth(int month), SetYear(int year).

שיטות המחלקה: 

• השיטה Equals המקבלת כפרמטר תאריך מסוים ובודקת אם הוא זהה לתאריך שמיוצג על ידי האובייקט עליו מופעלת השיטה. 
• השיטה Before המקבלת כפרמטר תאריך מסוים ובודקת האם התאריך שמיוצג על ידי האובייקט עליו מופעלת השיטה, קודם לתאריך שהתקבל כפרמטר.
• השיטה After המקבלת כפרמטר תאריך מסוים ובודקת האם התאריך שמיוצג על ידי האובייקט עליו מופעלת השיטה, מאוחר מהתאריך שהתקבל כפרמטר. השיטה after חייבת להשתמש אך ורק בשיטה before (היא לא יכולה לחשב את התשובה לפי ערכי התכונות, ולא יכולה להשתמש בשיטה equals).
• השיטה Difference המקבלת כפרמטר תאריך מסוים, ומחשבת מה ההפרש בימים בין התאריך המיוצג על ידי האובייקט עליו מופעלת השיטה, לבין התאריך המיוצג על ידי האובייקט שהועבר כפרמטר. שימו לב שמספר זה תמיד יהיה חיובי.
• השיטה ToString מחזירה מחרוזת המייצגת את התאריך כך:  day / month / year 


2. המחלקה Trip מייצגת טיול.
מחיר ליום טיול – 250 ₪
תוספת לכל מדינה – 100 ₪

למחלקה Trip יש שלושה בנאים:
• בנאי אחד שמקבל כפרמטרים: שם המדריך, שלושה מספרים שלמים המהווים את תאריך היציאה לטיול ושלושה מספרים שלמים המהווים את תאריך החזרה מהטיול,  מספר שלם המייצג את מספר המדינות בהן מבקרים, ומספר שלם נוסף המייצג את מספר הנוסעים המשתתפים בטיול זה. 
• בנאי העתקה המקבל טיול אחר, ומעתיק את ערכיו.
• בנאי שמקבל כפרמטרים: שם המדריך, תאריך היציאה לטיול (כאובייקט מהמחלקה Date), תאריך החזרה מהטיול (כאובייקט מהמחלקה Date), מספר שלם המייצג את מספר המדינות בהן מבקרים, ומספר שלם נוסף המייצג את מספר הנוסעים המשתתפים בטיול זה. 

הפרמטרים יכולים להיות לא חוקיים. אם מספר המדינות אינו חוקי, יוכנס ערך ברירת המחדל 1, אם מספר הנוסעים אינו חוקי, יוכנס ערך ברירת המחדל 10. אם השילוב בין התאריכים איננו תקין יש לאתחל את תאריך היציאה והחזרה ל- 1 בינואר בשנת 2000.

במחלקה הוגדרו פעולות Get ו- Set לפי השמות המקובלים. בפעולות ה- Set, אם הפרמטרים לא חוקיים לא ישתנה כלום.

כמו כן הוגדרו השיטות הבאות:
• השיטה Equals המקבלת כפרמטר טיול מסוים ובודקת אם הוא זהה לטיול שמיוצג על ידי האובייקט עליו מופעלת השיטה. זהה לפי כל התכונות.
• SameDepartureDate שיטה בוליאנית המקבלת כפרמטר טיול ומחזירה true אם תאריך היציאה שלו זהה לתאריך היציאה של הטיול עליו מופעלת השיטה, ו- false אחרת;
• SameReturningDate שיטה בוליאנית המקבלת כפרמטר טיול ומחזירה true אם תאריך החזרה שלו זהה לתאריך החזרה של הטיול עליו מופעלת השיטה, ו- false אחרת;
• Overlap שיטה בוליאנית המקבלת כפרמטר טיול ומחזירה true אם יש חפיפה (מלאה או חלקית) בין תאריכי הטיול שהתקבל כפרמטר לטיול עליו מופעלת השיטה, ו- false אחרת
• TripDuration המחזירה את אורכו של הטיול- כלומר, מספר הימים שהוא מתקיים (טיול שתאריך היציאה והחזרה שלו זהה נחשב כטיול שאורכו יום אחד). 
• IsLoaded שיטה בוליאנית המחזירה true אם זהו טיול עמוס – אם מספר המדינות גדול ממספר ימי הטיול, ו- false אחרת.
• HowManyCars שיטה המחזירה את מספר המיניבוסים המינימלי שצריך בטיול. בכל מיניבוס יכולים להיכנס עד 10 נוסעים.
• CalculatePrice שיטה המחזירה את מחיר הטיול (לא כולל טיסות), לפי מספר הימים ומספר המדינות בהן מתקיים הטיול. אם הטיול מתקיים בקיץ (חודשים יולי-אוגוסט), צריך להוסיף 20% על המחיר. על מנת לפשט את החישוב, נגדיר אותו על סמך תאריך היציאה בלבד כלומר אם לדוגמא תאריך היציאה היה באוגוסט והטיול נמשך גם בספטמבר, עבור חישוב העלות כל הטיול יהיה בתוספת של 20%.
• השיטה ToString מחזירה מחרוזת תווים המייצגת את הטיול כך:
TRIP : guideName | departureDate -_returningDate | noOfCountries | noOfTravellers
לדוגמא:		
TRIP: Yossi Chen | 1 / 1 /  2020 | 9 / 1 / 2020 | 5 | 25


3. המחלקה IsraelTour מייצגת את נתוני הטיולים בחברה.
הייצוג נעשה על-ידי מערך ששומר את רשימת הטיולים. 		               
המספר המקסימלי של טיולים בחברה – 100.
הטיולים (כלומר האובייקטים מהמחלקה Trip) נמצאים במערך ברצף, ללא "חורים" מתחיל המערך. המערך צריך להישאר כך (ללא חורים) לאחר כל פעולה.

עליכם לממש את המחלקה IsraelTour. מימוש המחלקה כולל את הסעיפים שלהלן:
1. הגדרת הקבועים והתכונות של המחלקה.
2. בנאי שמאתחל את תכונות המחלקה כך שהמערך יהיה בגודל מקסימלי.      
3. שיטה המחזירה את מספר הטיולים בפועל שיש לחברה. 
4. שיטה AddTrip בוליאנית המוסיפה טיול למערך הטיולים. השיטה מקבלת את הטיול כפרמטר. השיטה מחזירה ערך true אם ההוספה התבצעה כשורה, אם לא, השיטה תחזיר false. 
5. שיטה RemoveTrip בוליאנית המוחקת טיול ממערך הטיולים. השיטה מקבלת את הטיול כפרמטר. השיטה מחזירה true אם המחיקה התבצעה כשורה, אם לא, השיטה תחזיר false. זכרו שהמערך צריך להישאר ללא "חורים" גם לאחר פעולה זו.
6. שיטה HowManyTravellers המחזירה את מספר הנוסעים בכל הטיולים בחברה.
7. שיטה HowManyTripsDeparture המקבלת כפרמטר תאריך, ומחזירה מספר האומר כמה טיולים מתחילים באותו יום.
8. שיטה HowManyCars המקבלת כפרמטר תאריך, ומחזירה מספר האומר כמה מכוניות דרושות לכל הטיולים שמתחילים באותו יום.
9. שיטה LongestTrip המחזירה את הטיול הארוך ביותר של החברה. 
10. שיטה MostPopularGuide המחזירה את שמו של המדריך הכי פופולרי בחברה (כלומר זה שמדריך הכי הרבה טיולים). אם יש יותר מאחד, יש להחזיר את הראשון.
11. שיטה MostExpensiveTrip המחזירה את הטיול היקר ביותר של החברה.

                                                    